---
templateKey: blog-post
title: PROSTA DROGA DO UZYSKANIA KREDYTU GOTÓWKOWEGO
date: 2018-12-17T19:49:14.943Z
description: >-
  Kredyt gotówkowy charakteryzuje się tym, że z definicji jest to kredyt
  konsumencki udzielany na dowolny cel konsumpcyjny. Kredyt gotówkowy to jeden z
  najpopularniejszych rozwiązań sfinansowania nieprzewidzianych wydatków. Warto
  jednak wiedzieć, na co zwrócić uwagę przy wyborze najkorzystniejszego
  rozwiązania. Nie należy podejmować pochopnych decyzji i zanim zdecydujesz się
  na kredyt gotówkowy, przeczytaj wskazówki, które znajdują się poniżej.
tags:
  - kredyt-gotówkowy
---
Kredyty na dowolny cel to niekiedy jedyna opcja, która może pomóc w spełnieniu marzenia. Remont mieszkania, wymarzony samochód, podróż życia czy sprzęt gospodarstwa domowego, na który trzeba by było odkładać wiele lat, dzięki kredytowi, może przybliżyć do wymarzonego celu. Nie popieram jednak nadmiernego zadłużania się, które może doprowadzić do tego, że można wpaść w spiralę zadłużenia. Wychodzę jednak z założenia, że przy odpowiedniej analizie swojego domowego budżetu, kredyt gotówkowy może być dobrym rozwiązaniem, a niekiedy jedynym żeby

### NA CO ZWRÓCIĆ UWAGĘ, GDY SZUKASZ KREDYTU GOTÓWKOWEGO?

To, że w reklamach banków i instytucji finansowych widzi się na każdym kroku 0% prowizji lub kusi Cię komunikat „najniższe oprocentowanie na rynku”, nie oznacza, że nie poniesiesz kosztów związanych ze swoim kredytem. Oferty kredytów gotówkowych w poszczególnych bankach wahają się od wielkości oprocentowania 4,90% w górę. Trzeba jednak pamiętać, że dochodzą do tego jeszcze opłaty związane z prowizją, która mogą zaczynać się nawet od 0%, a w niektórych bankach nawet do 40%! za udzielenie kredytu. Dodatkowo niektóre banki oferują ubezpieczenie kredytu, które jest płatne przez klienta jednorazowo, bądź jest doliczane do raty kredytu. Maksymalny okres na jaki można wziąć kredyt gotówkowy, waha się w przedziale od 96 miesięcy do nawet 144 miesięcy.

Dlatego warto wiedzieć, na co zwrócić uwagę, gdy szukasz dla siebie najlepszej oferty. Na co jednak zwrócić uwagę?

### NAJWAŻNIEJSZE PARAMETRÓW, NA KTÓRE MUSISZ ZWRÓCIĆ UWAGĘ SZUKAJĄC KREDYTU GOTÓWKOWEGO

**Koszt kredytu**, to jeden z najważniejszych aspektów, na który musisz zwrócić uwagę. Warto żebyś pamiętał, co się na niego składa. To, że oprocentowanie lub prowizja zostaną obniżone do zera nie oznacza wcale, że kredyt będzie najtańszy. Dlatego zawsze zwracaj uwagę na wysokość RRSO (Rzeczywista roczna stopa oprocentowania). Jest to całkowity koszt kredytu, który zawiera koszty przyznania kredytu, oprocentowanie oraz prowizję.

**Analiza budżetu** domowego pomoże Ci ustalić, jaką miesięczną ratę będziesz mógł spłacać. Nigdy nie bierz kredytu pod wpływem impulsu. Przeanalizuj dokładnie przychody i wydatki, sprawdź, czy stać Cię na kredyt. Wydłużenie czasu trwania tego zobowiązania zwiększy jego koszt, ale w zamian będziesz mieć niższą ratę, która nie obciąży mocno Twojego budżetu.

**Przeznaczenie kredytu gotówkowego**, zazwyczaj jest dowolne, czyli nie musisz się dzielić z bankiem, informacją jak wykorzystasz pożyczone pieniądze. Choć pamiętaj, że jeśli celem jest zakup mieszkania czy samochodu, kredyt hipoteczny czy kredyt samochodowy będą tańszymi produktami.

**Spłata kredytu** w terminie jest bardzo ważna. Zaległości w spłacie mogą spowodować, że bank zgłosi Cię do BIK i w przyszłości będziesz miał problemy z uzyskaniem jakiegokolwiek produktu kredytowego. Dodatkowo zapłacisz spore odsetki za okres zwłoki.

**Ubezpieczenie nie jest obowiązkowe, dlatego warto się zastanowić, czy jest Ci ono niezbędne (szczególnie, gdy kwota kredytu nie jest wysoka).** Ubezpieczenie to dodatkowy koszt i zabezpiecza przede wszystkim bank. Zakres ochrony jest bardzo zróżnicowany, zazwyczaj towarzystwo ubezpieczeniowe, w zamian za otrzymaną składkę, spłaca pozostały dług w przypadku śmierci, trwałego kalectwa lub niezdolności do pracy kredytobiorcy.

Bank może Ci zaproponować niższe oprocentowanie lub obniżenie prowizji, jeśli zdecydujesz się na wyżej wspomniane ubezpieczenie kredytu. Zazwyczaj nie będzie to dla Ciebie opłacalne. Koszt składki ubezpieczenia może być wyższy, niż korzyści, które płyną z obniżenia oprocentowania lub prowizji kredytu.

**Możesz odstąpić od kredytu gotówkowego** zgodnie z ustawą o kredycie konsumenckim. Masz prawo zmienić decyzję, nawet po uruchomieniu kredytu. Na odstąpienie masz 14 dni od podpisania umowy. Do zwróconej kwoty musisz wtedy doliczyć odsetki za okres od dnia wypłaty kredytu, do dnia spłaty zobowiązania.

**Kredyt gotówkowy** możesz spłacić wcześniej. Bank ma obowiązek dać Ci taką możliwość w każdej chwili. Możesz spłacić całość lub tylko część kredytu. Jednak pamiętaj aby sprawdzić, czy na tym nie stracisz, bo bank może pobrać dodatkową opłatę za spłatę kredytu przed terminem.

### JAKIE WARUNKI NALEŻY SPEŁNIĆ, BY OTRZYMAĆ KREDYT GOTÓWKOWY?

1. **Posiadanie odpowiedniej zdolności kredytowej.** Zdolność kredytowa to zdolność do spłaty kredytu (kapitału i odsetek) w terminie określonym w umowie.
2. Drugim czynnikiem, branym pod uwagę przez bank, jest twoja **wiarygodność kredytowa, czyli historia spłaty zaciągniętych przez ciebie zobowiązań**. Bank sprawdzi, czy dotychczas regulowałeś raty w terminie oraz jaka jest łączna suma twoich zadłużeń.

### WARUNKI OTRZYMANIA KREDYTU

Aby otrzymać kredyt gotówkowy, musisz skompletować niezbędne dokumenty. **Nie musisz jednak obawiać się licznych formalności.** W przypadku kredytu gotówkowego lista niezbędnych dokumentów jest krótka i składa się z kilku pozycji:

* dokumentu potwierdzającego twoją tożsamość.
* zaświadczenia o zatrudnieniu i dochodach lub wyciąg z konta, lub PIT za ubiegły rok

### PROSTA DROGA

Wystarczy, że zwrócisz uwagę na powyższe czynniki. Z pewnością Ci się to opłaci i wybierzesz ofertę, która będzie najkorzystniejsza i najbardziej dopasowana do Twoich oczekiwań. Zachęcam do kontaktu, z chęcią pomogę Ci w wyborze najkorzystniejszej oferty na rynku, która będzie dopasowana do Twojej osoby.
