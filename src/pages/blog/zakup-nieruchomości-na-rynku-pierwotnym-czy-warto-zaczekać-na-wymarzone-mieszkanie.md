---
templateKey: blog-post
title: >-
  Zakup nieruchomości na rynku pierwotnym- czy warto zaczekać na wymarzone
  mieszkanie? 
date: 2019-05-13T07:17:17.957Z
description: >

  Coraz więcej ludzi decyduje się na zakup nieruchomości z rynku pierwotnego
  chcą zamieszkać w nowym budownictwie i od podstaw zaplanować projekt wnętrz.
  Nabycie takiej nieruchomości przeważnie wiąże się z koniecznością zaciągnięcia
  kredytu hipotecznego. Poniższy artykuł przybliży Państwu tematykę na jakie
  dokumenty trzeba zwrócić uwagę, a także jak wygląda zakup nieruchomości od
  dewelopera przy pomocy kredytu hipotecznego. 
tags:
  - Zakup nieruchomości na rynku pierwotnym
---
![](/img/zakup-nieruchomości.png)

## Nabycie nieruchomości z rynku pierwotnego i wtórnego

Niezależnie od tego czy chcemy nabyć nieruchomość z rynku wtórnego czy pierwotnego, wiąże się to z wieloetapowym procesem, który nie zawsze jest łatwy. Różnice pomiędzy tymi dwoma procesami są znaczące i w dużym stopniu zależą od stopnia zaawansowania budowy  nieruchomości. Ma to wpływ na kwotę kosztów około kredytowych, a także na czasochłonność procedur. Proces zakupu nowego mieszkania oddanego do użytkowania będzie przebiegać podobnie, jak nabycie nieruchomości z rynku wtórnego. Natomiast znaczące różnice pojawiają się wówczas, kiedy chcemy kupić nieruchomość z rynku pierwotnego.

## Rynek pierwotny- konieczność remontu

Nabycie nieruchomości z tynku pierwotnego wiąże się z koniecznością doprowadzenia nieruchomości do stanu użytkowania. Trzeba wówczas oszacować wartość kosztorysową remontu, tak aby wiedzieć, czy dane prace remontowe pokryją nasze wymagania co do naszych planów. W takim kosztorysie remontowym można ująć większość prac, które przyjdą nam na myśl. Mało kto wie, że w takim kosztorysie remontowym można ująć stałą zabudowę kuchenną czy szafę w stałej zabudowie. W niektórych bankach przy kredycie można przeznaczyć niewielką część kredytu na dowolny cel, który pozwoli nam zakupić niezbędne sprzęty kuchenne, czy też niektóre meble. Ważnym aspektem jest aby mądrze oszacować koszty remontu, tak aby nie zabrakło pieniędzy na jego dokończenie. 

## Proces zakupu nieruchomości z rynku pierwotnego krok po kroku

Zakup mieszkania na kredyt zazwyczaj będzie składał się z kilku bądź nawet kilkunastu etapów. Zakup nieruchomości nie oddanej jeszcze do użytkowania wiążę się z koniecznością załatwiania dużej ilości formalności. Poniżej przedstawiam krok po kroku proces zakupu takiego mieszkania, bądź domu. 

**Krok 1 **

Umawiasz się na spotkanie z ekspertem finansowym żeby móc zweryfikować swoją zdolność kredytową aby wiedzieć na jaką daną nieruchomość można sobie pozwolić. Mogą Państwo skorzystać z mojej bezpłatnej porady. 

**Krok 2**

Jak już dowiedziałeś się jaką posiadasz zdolność to kolejnym krokiem jest wybranie wymarzonej nieruchomości. Na spotkaniu z deweloperem poproś o prospekt informacyjny, to właśnie w nim dowiesz się niezbędnych informacji odnośnie samego dewelopera, a także planowanej inwestycji.  Warto jest zwrócić uwagę na następujące rzeczy: 

•	doświadczenie i dotychczasowe inwestycje dewelopera,

•	czy przeciwko deweloperowi nie jest prowadzone postępowanie egzekucyjne,

•	czy inwestycja ma wymagane zezwolenia,

•	czy w najbliższym czasie będą realizowane w okolicy jakieś inwestycje infrastrukturalne (drogi, spalarnie, itp.), a jeśli tak, to jakie;

•	jaki jest plan zagospodarowania przestrzennego sąsiednich działek,

•	kiedy inwestycja zostanie ostatecznie ukończona,

•	kiedy nastąpi przeniesienie praw własności nieruchomości.

**Krok 3**

Nie każdy wie, że podczas zakupu nieruchomości od dewelopera można negocjować cenę zakupu wymarzonego lokum, czy też miejsca postojowego oraz garażu. Po przejściu tego etapu podpisuje się umowę przedwstępną z deweloperem wraz ze wszystkimi załącznikami, czyli prospektem informacyjny. Można również podpisać umowę deweloperską kupna mieszkania. Wymagana jest forma aktu notarialnego, więc sprawę należy załatwić w obecności notariusza. Wówczas za taki zabieg płacą państwo po równo, tj. deweloper 50% kupujący 50% kosztów notarialnych. 

**Krok 4 **

Do złożenia wniosku kredytowego niezbędne jest przygotowanie wszystkich dokumentów potrzebnych do procesowania w banku. Listę niezbędnych dokumentów do kredytu hipotecznego znajdziesz w innym artykule [link tutaj](https://ekspert-finansowy.biz/blog/lista-potrzebnych-dokument%C3%B3w-do-kredytu-hipotecznego/).

**Krok 5**

Żeby mieć pewność otrzymania pozytywnej decyzji kredytu warto jest złożyć wnioski do kilku banków. Swoim klientom sugeruję, że warto jest wybrać co najmniej trzy z nich. Warto sugerować się takimi, w których:

\- Jest najszybszy czas wydania decyzji kredytowej (jeśli będzie pozytywna to zakup mieszkania będzie realnie możliwy),

\- Oferowane są najlepsze warunki,

\- Są największe szanse na otrzymanie kredytu.

**Krok 6** 

Jest to najbardziej frustrujący etap, czyli wyczekiwanie na ostateczną decyzję kredytową. Po otrzymaniu wszystkich decyzji, wybierasz najkorzystniejszą dla siebie. 

**Krok 7** 

Podpisujesz umowę kredytową oraz wypełniasz niezbędne formalności do uruchomienia środków pieniężnych. 

**Krok 8** 

Po podpisaniu umowy kredytowej i spełnieniu wszystkich wymagań do wypłaty kredytu, wpłacasz do dewelopera środki własne, ponieważ w pierwszej kolejności to kredytobiorca jest zobowiązany wnieść środki własne, a dopiero potem bank przelewa pieniądze na rzecz dewelopera w kolejnych transzach. 

**Krok 9** 

W większości instytucji bankowych przed uruchomieniem kolejnej transzy kredytu pamiętać trzeba o zleceniu inspekcji, a także złożeniu dyspozycji uruchomienia kolejnej transzy. Trzeba pamiętać, że to jest obowiązek kredytobiorcy i bank nie ma obowiązku o tym przypominania. 

**Krok 10**

Po zrealizowaniu inwestycji przez dewelopera, mogą Państwo zabierać się za wykańczanie wymarzonego mieszkania. Prawdopodobnie będzie taka możliwość jeszcze przed oddaniem nieruchomości do użytkowania.

**Krok 11**

Po oddaniu nieruchomości do użytkowania kredytobiorca podpisuje akt notarialny. 

**Krok 12**

Zgłaszasz się do sądu lub notariusza w celu ustanowienia hipoteki na rzecz banku, a następnie notariusz w Twoim imieniu i z Twoich pieniędzy opłaca podatek PCC3, którym obłożona jest taka czynność.

**Krok 13**

Po wyodrębnieniu KW (księgi wieczystej) i ustanowieniu hipoteki kredytobiorca zgłasza się do banku w celu anulowania ubezpieczenia pomostowego, a jednocześnie obniżenia oprocentowanie kredytu. 

## Cechy charakterystyczne kredytowanego zakupu mieszkania z rynku pierwotnego

Jeżeli już się Państwo zdecydujecie na zakup nieruchomości z rynku pierwotnego to trzeba pamiętać, że posiada on specyficzne cechy, o których warto jest pamiętać. Poniżej najważniejsze z nich:

1.  Większa ilość wymaganych dokumentów niż w przypadku zakupu nieruchomości na rynku wtórnym. Nie trzeba jednak za zbytnio się tym przejmować, ponieważ biura sprzedaży mieszkań czy też domów przygotowują niezbędną dokumentację potrzebną do złożenia wniosku kredytowego. Zazwyczaj są to następujące dokumenty: 

•	odpis księgi wieczystej nieruchomości,

•	umowa przedwstępna (musi dokładnie określać standard wykończenia lokalu oraz harmonogram prac budowlanych),

•	pozwolenie na budowę,

•	wyrys i wypis z rejestru gruntów,

•	potwierdzenie nadania numeru NIP oraz REGON budującego przedsiębiorstwa,

•	ewentualnie decyzje podziałowe działek.

2. Umowa w formie aktu notarialnego jest nieodzowną pozycją podczas zakupu nieruchomości z rynku pierwotnego oraz zawieraniu umowy deweloperskiej. Wiąże się to stricte z dodatkowym kosztem. Jest on natomiast pokrywany po równo przez dewelopera i kupujących. Akt notarialny ma na celu ochronę kupujących w razie, gdyby inwestycja deweloperska nie doszła do skutku. Natomiast w przypadku transakcji z rynku wtórnego, czy już zakończonych inwestycji deweloperskich, wystarczające jest podpisanie umowy przedwstępnej ze sprzedającym, za którą nie trzeba płacić. 
3. Brak podatku. Podczas zakupu nieruchomości z rynku pierwotnego nie musimy opłacać podatku od czynności cywilnoprawnych w wysokości 2%. Jest to przewaga nad rynkiem wtórnym, gdyż taka opłata jest obowiązkowa. 
4. Wypłata kredytu w transzach. Podczas zakupu mieszkania będącego w trakcie budowy, wypłata kredytu będzie realizowana w transzach zgodnie z harmonogramem prac. Za każdym razem, aby bank mógł wypłacić kolejną transzę musi mieć pewność, że dany etap prac został  wykonany, czyli zazwyczaj przeprowadza inspekcję. Niestety każda taka inspekcja może wiązać się z dodatkowymi kosztami, ponieważ zazwyczaj są to kwoty od kilkudziesięciu do nawet kilkuset złotych.  
5. Spłata samych odsetek, a nie kapitału. Kredytowanie nieruchomość z rynku pierwotnego podczas budowy wiąże się z  tym, że do momentu wypłaty ostatniej transzy kredytu, kredytobiorca płaci jedynie odsetki, które naliczane są od wypłacanych kwot kredytu zgodnie z transzami. Dopiero po wypłacaniu całej kwoty, kredytobiorca będzie spłacał całą ratę odsetkowo-kapitałową. 

Plusem takiego rozwiązania jest to, że zazwyczaj początkowe raty są stosunkowe niskie, natomiast minusem jest fakt, że powoduje to wzrost całkowity kosztu kredytu.

6. Ubezpieczenie pomostowe. Ostatnią rzeczą jest dłuższy okres trwania ubezpieczenia pomostowego. Wiążę się to z tym, że do momentu prawomocnego wpisania się banku na hipotece do ksiąg wieczystych kredytobiorca płaci większą ratę kredytu. Może być to nawet o 10% czy 15% różnicy w porównaniu do ostatecznej raty jaką będzie trzeba nam płacić po wypłacie wszystkich transz. Jest to natomiast obowiązkowe ubezpieczenie, ponieważ pozwala zabezpieczyć kredyt podczas realizacji inwestycji. W przypadku nabycia nieruchomości z rynku pierwotnego takie ubezpieczenie może dość długo trwać. Zasadniczo jest to uzależnione od procesu inwestycyjnego, czyli czasu budowy nieruchomości. Jeżeli chcemy zakupić nieruchomość, która dopiero zaczyna się budować to takie ubezpieczenie pomostowe może funkcjonować nawet rok czy dwa lata. 

## Podsumowanie

To czy warto zaczekać na nową wymarzoną nieruchomość zależy tylko i wyłącznie od indywidualnego podejścia klientów. Powyższe informacje mają na celu przybliżenie procesu zakupu nieruchomości z rynku pierwotnego, tak aby zobrazować przyszłym kredytobiorcą z czym mogą się zmierzyć podczas nabywania właśnie takiej nieruchomości.
