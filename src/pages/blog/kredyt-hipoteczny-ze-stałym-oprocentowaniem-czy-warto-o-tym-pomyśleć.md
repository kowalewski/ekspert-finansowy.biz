---
templateKey: blog-post
title: Kredyt hipoteczny ze stałym oprocentowaniem- czy warto o tym pomyśleć?
date: 2021-07-14T09:11:26.824Z
description: '✔ CZYM JEST OPROCENTOWANIE STAŁE KREDYTÓW HIPOTECZNYCH? '
tags:
  - Oprocentowanie stałe kredytu hipotecznego
---
![](/img/kopia-kopia-kopia-kopia-kopia-every-flower-is-a-soul-blossomingin-nature.-—-kopia.png)



Oprocentowanie stałe kredytów hipotecznych to nic innego jak kredyt, który przez okres 5 bądź 7 lat będzie posiadał stałą wartość procentową, niezmienną z uwagi na zmianę stawek referencyjnych. 

Dzięki temu klient będzie miał pewność, że w tym czasie rata kredytu hipotecznego nie zmieni się, gdy zmianie ulegnie stawka referencyjna. 

Po okresie 5,7 lat (w zależności od oferty Banku)  można kontynuować spłatę kredytu według okresowo stałego oprocentowania. Propozycję nowego oprocentowania bank przekaże 2 miesiące przed upływem tego okresu. 

Jeżeli klient nie zdecyduje się na tą propozycję, po okresie 5,7 letnim jego oprocentowanie powróci do zmiennego opartego o marżę ustaloną pierwotnie w umowie i aktualną stawkę referencyjną obowiązującą na dzień zmiany formuły naliczania oprocentowania. 

Dodatkowo Każdy Bank na rynku Polskim powinien umożliwić zmianę formuły oprocentowania ze zmiennego na oprocentowanie z okresową stałą stopą procentową, także w przypadku kredytów już udzielonych. 

W związku z tym od początku lipca bieżącego roku Banki udostępniły możliwość wnioskowania o zmianę rodzaju oprocentowania ze zmiennego na oprocentowanie stałe w posiadanych już kredytach hipotecznych- oczywiście jest to na okres 5 lat, bądź nawet 7 lat w przypadku dwóch Banków tj. Alior Bank i Credit Agricole. Po tym okresie oprocentowanie zmienia się na oprocentowanie zmienne oparte o WIBOR i marżę Banku. I tak jak w przypadku nowo branych kredytów mamy możliwość kontynuowania stałego oprocentowania, bądź nie. 

Przy przejściu na oprocentowanie stałe w większości Banków będą miały zastosowanie aktualne warunki cenowe oraz zasady obniżek za posiadanie / korzystanie z dodatkowych produktów i podwyżki za brak ustanowienia hipoteki (takie same jak przy udzieleniu nowego kredytu). Oznacza to, że trzeba będzie skrupulatnie przeliczyć czy rzeczywiście będzie opłacać się przejść na nowe warunki chociażby z tego powodu, że wcześniej mieliśmy lepszą marżę kredytu niż obecnie proponują Banki. Proszę jednak pamiętać, że każda sprawa jest inna i indywidualnie trzeba ją przeanalizować. 

✔ O CZYM MUSI WIEDZIEĆ KLIENT DECYDUJĄC SIĘ NA STAŁE OPROCENTOWANIE PRZEZ 5,7 LAT? 

1. Nie może zmienić oprocentowania stałego na zmienne przed upływem 5,7 lat, 
2. Klient może skrócić okres kredytowania najdalej do dnia, w którym przestaje obowiązywać okresowo stałe oprocentowanie. 

✔ DLACZEGO DECYZJĘ WYBORU OPROCENTOWANIA NALEŻY PRZEMYŚLEĆ? 

Jeśli wybiorą Państwo oprocentowanie stałe, dopiero po 5, bądź 7 latach będzie można wrócić do oprocentowania zmiennego 

Z oprocentowaniem stałym nie ponosi się ryzyka zmiennych stóp procentowych, oprocentowanie jest stałe przez 5,7 lat. Ma się pewność, że w tym czasie rata nie zmieni się z powodu zmiany stawek referencyjnych. 

Rata po 5,7 latach może znacznie różnić się od tej spłacanej dzisiaj. Zależeć to będzie od aktualnych wysokości stóp procentowych. 

Jeżeli po 5,7 latach dalej będziemy chcieli kontynuować spłatę według zmiennego oprocentowania, rata będzie zależała od aktualnej wysokości stawki referencyjnej. Jeżeli po 5,7 latach dalej będziemy chcieli spłacać kredyt według stałego oprocentowania, bank zaproponuje nową stawkę stałego oprocentowania. Rata także może się różnić, być niższa lub wyższa od tej spłacanej w pierwszym 5,7-letnim okresie.

✔ DLACZEGO KREDYT ZE STAŁYM OPROCENTOWANIEM RÓŻNI SIĘ OD KREDYTU ZE ZMIENNYM OPROCENTOWANIE? 

Oprocentowanie stałe przez 5,7 lat to wartość procentowa, według jakiej banki naliczają odsetki od udzielonego kredytu. Składa się to z marży banku oraz kosztów, które gwarantują niezmienność raty przez 5,7 lat. Oprocentowanie to może być wyższe niż zmienne, ponieważ zabezpieczając stałe oprocentowanie na 5,7 lat, bank ponosi dodatkowe koszty. Wszystkie obecnie oferty stałego oprocentowania różnią się znacząco od ofert ze zmiennym oprocentowaniem oczywiście na niekorzyść stałego oprocentowania. Jednak trzeba pamiętać o tym, że biorąc kredyt teraz mamy pewność, że nasza rata kredytu nie zmieni się przez okres 5, bądź 7 lat. 

✔PODSUMOWUJĄC 

W tym momencie w Polsce są bardzo niskie stopy referencyjne, ale nie wiemy czy nie pójdą w górę w najbliższym okresie i czy w ogóle będzie miało to miejsce. Dlatego warto jest przeanalizować każde za i przeciw i wybrać najrozsądniejszą z dróg. Jedno jest pewne, Banki komercyjne, ale też i niedługo Banki Spółdzielcze mają obowiązek proponowania oferty kredytu ze stałym oprocentowaniem tak żeby klient mógł mieć wybór pomiędzy stałym, a zmiennym oprocentowaniem.
