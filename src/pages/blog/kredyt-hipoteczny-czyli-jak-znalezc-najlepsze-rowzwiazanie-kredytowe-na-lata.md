---
templateKey: blog-post
title: KREDYT HIPOTECZNY - CZYLI JAK ZNALEŹĆ NAJLEPSZE ROZWIĄZANIE KREDYTOWE NA LATA
date: 2018-07-24T14:04:10.000Z
description: >-
  Znalezienie dobrego kredytu hipotecznego nie należy do łatwych, tym bardziej
  jeżeli nie mieliśmy wcześniej do czynienia z pojęciami, które ściśle powiązane
  są z tematyką bankową. Często bywa tak, że mogą być one niezrozumiałe dla
  początkującego kredytobiorcy, który stawia pierwsze kroki w obszarze
  kredytowym. Należy zwrócić uwagę na wiele szczegółów, bowiem teoretyczne
  opłaty, czy całkowite koszty kredytu, mogą różnić się w poszczególnych
  ofertach banków.
tags:
  - kredyt hipoteczny
---
To co przeważnie wpływa na przyszłą decyzję, który bank wybrać, to przede wszystkim oprocentowanie kredytu. Oprocentowanie kredytu hipotecznego składa się ze stawki bazowej oraz marży banku. Stawka bazowa jest to najczęściej WIBOR 3M, a w niektórych bankach np. ING Bank Śląski WIBOR 6M.

WIBOR referencyjna wysokość oprocentowania kredytów na polskim rynku międzybankowym. Jest on zmienny, co może wiązać się z ryzykiem podwyższenia się oprocentowania kredytu, czyli wyższą ratą, niż w dniu podpisania umowy kredytowej. W ostatnich latach nie zauważyliśmy jednak podwyższenia się stopy referencyjnej, utrzymuje się ona na jednolitym stabilnym poziomie. Musimy jednak pamiętać, że jeszcze 6 lat temu, czyli w 2012 rok był on w okolicach 5%, przy aktualnej wysokości stopy referencyjnej 1,7%.

Natomiast marża banku, jest to bezpośredni zysk banku za udzielenia klientowi kredytu hipotecznego, czyli to na czym bank zarabia. Jednakże inaczej niż wspomniany powyżej WIBOR, marża jest niezmienna przez cały okres kredytowania. Jest to ważny czynnik, na który warto zwrócić uwagę przy rozpatrywaniu, który bank daje najkorzystniejszą ofertę.

Nie bez znaczenia jest także wkład własny. Jest to część wartości zakupywanej nieruchomości, którą płaci się samemu, a nie przy pomocy kredytu. Jeśli kwota kredytu stanowi nie więcej niż 80 proc. wartości nieruchomości, banki nie tylko nie pobierają tzw. ubezpieczenia niskiego wkładu własnego, ale i często proponują niższe marże kredytowe. Natomiast jeżeli nie posiadamy 20% wkładu własnego, niektóre banki wychodzą naprzeciw klientowi i oczekują jedynie 10% wkładu. Wiąże się to jednak z koniecznością skorzystania z dodatkowej oferty wyżej wspomnianego ubezpieczenia niskiego wkład własnego.

Całkowity koszt kredytu hipotecznego, to następny parametr, który często wpływa na wybór poszczególnego banku. To wszelkie koszty, które kredytobiorca jest zobowiązany ponieść w związku z umową o kredyt hipoteczny. Chodzi w szczególności o odsetki, opłaty, prowizje, marże oraz koszty usług dodatkowych w przypadku gdy ich poniesienie jest niezbędne do uzyskania kredytu (np. koszty składek ubezpieczeniowych, założenie karty kredytowej, czy ROR z określonymi wpływami z wynagrodzenia).

Kredyt hipoteczny niestety nie jest produktem, który można „sprowadzić do wspólnego mianownika” i w prosty sposób porównywać. Ponieważ każdy bank oferuję na daną chwilę różniące się od siebie oferty. Często bywa jednak tak, że Banki wychodzą naprzeciw kredytobiorcy i oferują kredyty hipoteczne z tak zwanej „oferty promocyjnej”. Wówczas możemy liczyć np. na obniżenie prowizji, czy też marży, przy spełnieniu pewnych kryteriów, które wymagane są do skorzystania z „oferty promocyjnej”. Warunkiem takim może być wyżej wspomniane założenie karty kredytowej, czy też skorzystanie z oferty dodatkowego ubezpieczenia na życie.

Poniżej przedstawiam przykładowe oferty kredytu hipotecznego. Kwota kredytu wynosi 255 000 zł, zabezpieczenie hipoteczne 300 000 zł., przy kredycie na okres 360 miesięcy.

| Oferta Banku                                                | Marża  | Całkowity koszt kredytu | Rata        | Prowizja |
| ----------------------------------------------------------- | ------ | ----------------------- | ----------- | -------- |
| Oferta promocyjna: Oferta Specjalna nr 4G/OS/2018 (z CPI)   | 1,70 % | 168 931,67 zł           | 1 130,88 zł | 1,15 %   |
| Oferta standardowa (wariant z minimalną marżą)              | 1,75 % | 185 649,59 zł           | 1 137,96 zł | 0,00 %   |
| Oferta promocyjna: Oferta Specjalna nr 4G/OS/2018 (bez CPI) | 1,85 % | 173 427,78 zł           | 1 152,19 zł | 1,90 %   |
| Oferta promocyjna (wariant z minimalną marżą)               | 1,89 % | 180 965,61 zł           | 1 157,91 zł | 0,00 %   |
| Oferta promocyjna: Pakiet Własny Kąt Hipoteczny             | 1,98 % | 182 616,37 zł           | 1 170,84 zł | 0,00 %   |
| Oferta standardowa                                          | 2,00 % | 180 789,35 zł           | 1 185,29 zł | 0,86 %   |
| Oferta standardowa (z ubezpieczeniem, VIP)                  | 2,09 % | 194 618,75 zł           | 1 186,74 zł | 2,00 %   |
| Oferta standardowa (VIP)                                    | 2,09 % | 188 345,43 zł           | 1 186,74 zł | 3,00 %   |
| Oferta standardowa                                          | 2,26 % | 195 961,90 zł           | 1 211,54 zł | 2,70 %   |
| Oferta standardowa (wariant z minimalną marżą)              | 2,20 % | 202 744,03 zł           | 1 214,47 zł | 2,00 %   |

Z tabeli można wyczytać, że przy tej samej kwocie kredytu i okresie kredytowania, oferty mogą różnić się w kosztach całkowitych nawet o kilkadziesiąt tysięcy złotych!

Wybór kredytu hipotecznego jest ważną decyzją, która rzutuje na wiele lat. Jeżeli mają Państwo jakieś pytania, bądź wątpliwości odnośnie poszczególnych ofert kredytów hipotecznych, zachęcam do kontaktu.
